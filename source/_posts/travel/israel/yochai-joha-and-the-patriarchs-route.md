---
title: טיול מדהים בדרך האבות ותצפית יוחאי ג'וחא קלנגל
description: טיול מהמם בדרך האבות וטילת יוחאי ג'וחא, בנוסף עצירה בבית הקפה בחורשה שמעסיק עובדים עם צרכים מיוחדים! טיול מומלץ ומדהים
date: 2024-01-18 14:00:00
tags: [ישראל,טבע,תצפית, טיולים,אוסף אטרקציות,יהודה ושומרון,מסעדות,טיולים קלילים]
categories: [טיולים, ישראל]
cover: https://kolha.top/images/covers/wTNPDzx.jpg
---
📍 דרך האבות נווה דניאל - בוויז
💷 ללא תשלום
❗ ידידותי לכלבים, קיים מסלול אופניים באזור
מסלול טיול קליל ומושלם.
![הנוף המהמם שרואים בטיול](https://kolha.top/images/wSGtQBx/the-views-of-the-trip.jpg)
דרך האבות וטילת יוחאי ג'וחא הם מסלול טיול קליל ומושלם שניתן לעשותו בכמה דרכים. אפשר לנסוע עם הרכב ולעצור במספר נקודות לאורך המסלול, או לעשות מסלול קווי באורך של כ 2.5 ק"מ.
הדרך עוברת בנוף הררי יפיפה ולאורכה מקוואות ומעיינות לטבילה צוננת. במקום שרידים מהתקופות שונות (החשמונאית, היונית) ולאורך הדרך ניתן לראות שתי אבני מיל עתיקות מהתקופה הרומאית ו- 2 מקוואות. 
תצפית יוחאי ג'וחא היא אחת מהתצפיות היפות והמיוחדות שיש בדרך האבות. למעניינים להגיע רק לתצפית זו ניתן לחנות עם הרכב ממש בסמוך ולעשות מסלול קצר וקווי של כ 400-500 מטר לכל כיון. למחפשים מקום לאכול בסביבה בנוף מדהים ומחיר סביר ביותר ישנו בית קפה הנקרא קפה בחורשה. בית קפה מושלם המעסיק אנשים עם צרכים מיוחדים.

רגע לפני, מה היא דרך האבות?
## דרך האבות
![שלט לכיוון דרך האבות](https://kolha.top/images/fC97qBf/derech-haavot.jpg)
דרך האבות היא דרך קדומה החוצה את ארץ ישראל לאורכה, מדרום לצפון, ומחברת בין הערים המרכזיות מהתקופות הקדומות: באר שבע, חברון, בית לחם, ירושלים, שכם, עפולה, נצרת. הדרך נקראת כך על שם האבות הביבליים שצעדו בה במסעותיהם בארץ. הדרך עוברת בשטחי מדינת ישראל והרשות הפלסטינית, וחלקה תואם את כביש 60 המודרני. בדרך ניתן למצוא שרידים ארכיאולוגיים כגון אבני מיל, מקוואות טהרה, כבשני סיד ועוד. הדרך מהווה חיבור טבעי בין רכסי שדירת ההר המרכזית של הארץ, ומעידה על ההיסטוריה, התרבות והטבע של ארץ ישראל

## יוחאי ג’וחא קלנגל
![מצפור יוחאי ודור](https://kolha.top/images/Mpb3QvK/yochai-tazpit.jpg)
רס"ן יוחאי - ג’וחא קלנגל ז"ל היה בן למלכה ויוסף ברוך. יוחאי גדל מגיל ארבע באלעזר שבגוש עציון. הוא היה ילד טוב ואהוב, אשר הסקרנות אפיינה אותו מילדות. יוחאי לא קיבל שום דבר כמובן מאליו, סיפרו הוריו, הוא היה מאוד טכני וכל צעצוע שקיבל היה מפרק לגורמים כדי להבין איך זה עובד

ב-17.3.2008 הוא התגייס לצה"ל והחל לשרת בחטיבת גבעתי כלוחם. יוחאי בלט במהרה ביכולותיו ובתחילת 2009 נשלח לקורס מפקדי כיתות, במסגרתו לחם במבצע “עופרת יצוקה” בדרום ב-23.9.2016 נחנך בהרי נפתלי “מצפור יוחאי ודור”, לזכר יוחאי קלנגל ודור חיים ניני, אשר הוקם בשיתוף קק"ל ומשקיף על נוף הגליל ועל מקום נפילתם של השניים
לאורך התצפית 8 ספסלים שכל אחד ואחד נבחר בקפידה וממוקם במיקומים מהממים!

## קפה בחורשה
![קפה בחורשה](https://kolha.top/images/KwtXc2n/cafe-bahorsha.jpg)
׳קפה בחורשה׳ הוקם כחלק ממערך התעסוקה של סדנת שילוב, בית הקפה ממוקם במקום נעים מול נוף מרהיב ומוקף בטרסות וערוגות שבנו חברי הקהילה. המרחב הטבעי מבטא את השקפת העולם שלנו כי הסביבה משפיעה על תהליך ההתפתחות וההתקדמות של האדם, ומשרה רוגע ושלווה פנימית.
  
בית הקפה מאפשר לעובדים בו לרכוש כישורי עבודה על-מנת להשתלב בצורה מיטבית ולהביא את יכולותיהם לידי ביטוי. קיומו מספק לענפי התעסוקה השונים עבודה מאתגרת, ודורש לבצע את המשימות המוטלות עליהם בצורה הטובה והמקצועית ביותר שניתן, החל מהמאפייה ועד קליעת הסלים לטובת גלריית בית הקפה.  
מבקרי בית הקפה יכולים להנות מכריכים, טוסטים, קישים ומאפים טריים המיוצרים במקום על ידי תלמידי הסדנא, ניתן לרכוש מוצרים בגלריה שנעשו על ידי סטודיו הקרמיקה, סדנת קליעת הסלים, הנגרייה ועוד.
<small>נלקח מתוך אתר [קפה בחורשה של סדנת שילוב.](https://sadnat-shiluv.co.il/%D7%A7%D7%A4%D7%94-%D7%91%D7%97%D7%95%D7%A8%D7%A9%D7%94/)</small>
**⏰ שעות פעילות:
 ראשון-חמישי 9:30-13:30  
שישי 8:30-13:00  
שלישי בערב 18:30-22:00  
פרטים נוספים ניתן לקבל בטלפון בשעות הפעילות 02-6448519**